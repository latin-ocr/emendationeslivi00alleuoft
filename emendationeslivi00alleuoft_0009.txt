PRAEFATIO.

NON sane licet mihi de editione quidem Livii susci-
pienda cogitare. At ‘⁶ Est quadam prodire tenus si
non datur ultra.’' Quid vetet in aliquot certe locis
emendandi vias tradere et (si modo quis posthac edi-
turus volet accipere) quasi symbolam quamdam por-
rigere ad editionem P Sed multos annos in uno
Cicerone defixus Livium non attigeram. Tandem
aliquando volui etiam alia lectione aliqua admixta
quasi animum recreare. Et tum quidem nihil prius
potiusve videbatur, quam ut ad T. Livii jucundissi-
mas narrationes me revocarem. Quas non potui ne
animi quidem causa ita peragrare, ut non pro consue-
tudine mea obiter aliquid periclitarer emendationis.
Tentamina mea quomodo mihi cesserint, lectori co-
piam facio judicandi. Non arbitror esse me omnes
meas emendationes omnibus lectoribus probaturum,
satisque habendum mihi erit, si idoneis judicibus
videbor satis saepe veritatem assecutus. Et, ut defue-
rint vires, “tamen est laudanda voluntas.''

