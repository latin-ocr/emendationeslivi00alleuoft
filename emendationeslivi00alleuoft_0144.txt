14 HANNIBAL.

exceptus! Quippe aliud erat in campo patenti im-
misso equitatu legiones Romanas proculcare, aliud
munimenta Romae expugnare3 quae quidem postea
conspecta Hannibal ne tentanda quidem putavit.

Ceterum satis, ut opinor, vel non monitus Hanni-
bal tenebat ducis esse non modo vincere, sed uti
etiam victoria; sed, qua ratione oporteret uti ea, pe-
nes ipsum judicium erat. Quid? nonne jam ante post
victoriam, quae ad Trebiam flumen fuerat parta, Pla-
centiam, quo consul Romanus perfugerat (saniore
judicio, quam Hasdrubal frater postea, usus), no-
luerat oppugnare ⁴? Nonne post illam ad Trasimenum
pugnam Spoletum oppugnare adortus magna cum
caede suorum fuerat repulsus ’.Ρ Sin sibi persuasisset
Hannibal, posse se ad munitiones expugnandas co·
piarum suarum bona opera uti, nonne multo magis
obvium et ante pedes erat Canusium et Venusiam,
quo reliquiae exercitus Romani perfugerant, oppug-
nare? Et, si ex copia rerum et judicio suo usus
(ecquis postea potuit rectius judicareP) abstinendum
ab oppidis munitis his putavit, qua tandem spe
poterat de Roma cogitare P

Et recte in hoc quidem crimine absolvit* Hanni-

* Absolvit nunc etiam Imperator Francorum in Vita Caesaris. Ac-

cedit iu hac quidem parte accusationis defensor Hannibalis Julius Braun,
Historische Landsclwsten, Stuttg. 1867. p. 304.

