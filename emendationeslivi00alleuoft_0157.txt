 

HANNIBAL. 2 7

opinor, humana carne vesci solitum esse Hannibalem
et disciplinam omnem virtutemque militum Capuae
pessumdedisse. Manibus autem atque armis quum
nihil contra Hannibalem efficere possent Romani,
utique linguas in eum acuebant. Et, quum servatam
tali in urbe, tali in exercitu, disciplinam admirari de-
berent, funditus eversam fingebant, quam male suae-
met famae consulerent, non intelligentes.

At enim apud peritos artium militarium majus
peccatum hoc Campanum est habitum, quam quod
non ex Cannensi acie protinus Romam duxisset.
Cannense quidem peccatum, nisi frustra operam per-
didi, videor docuisse fuisse nullum. Periti autem isti
artium militarium, quibus parum se Hannibal proba-
verit, qui fuerint, nescimus3 illud scimus, rei mili-
taris vel maxime peritum Polybium in istis non fuisse:
qui videtur magis castrorum ante Casilinum, quam
hibernaculorum Capuae, rationem habuisse. Quid P
nonne ipse Livius XXX. 20. 9. Hannibalem facit,
haudquaquam corruptae Capuae disciplinae militum
poenitentem, sed se incusantem, quod circa Casilinum

Cumasque et Nolam consenuisset P Ergo, haec quum

fingeret Livius, grave delictum istud Campanum ex
memoria exciderat. Nulla ergo Capuae recordatio
animum Hannibalis momordit. Propiusque, opinor,

ad veritatem rei accedemus, si dixerimus, Hannibalem

