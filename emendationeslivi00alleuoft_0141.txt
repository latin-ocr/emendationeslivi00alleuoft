HANNIBAL. 1 1

unius moram interponendam esse. At non sequitur,
etiam debuisse Hannibalem Maharbalis obtemperare
consilio. Nam neque ulla festinatio equitatus poterat
nuntios adventus alios alios excipientes vel equos
subinde mutantes praeire3 et nihil plane ad Urbem
expugnandam efficere potuissent equites3 pedestre
autem agmen frustra praesidio atque auxilio nudatum
fuisset. Ne illud quidem sequitur, volentibus ipsis
equitibus futurum fuisse praedae partem suam omit-
tere. Et fortasse plus promittebat Maharbal, quam
potuisset praestare. Adde quod plurimum in proelio
equitatus opera usus erat Hannibal, et quod ne-
cesse est confecto proelio equos viros plane defati-
gatos fuisse. Quapropter verisimile est, si equitibus
suis imperasset Maharbal oum anhelantibus equiS,
nullo respirandi spatio sumpto, confestim iter Romam
adgredi, plane abnuentes habiturum fuisse. Profecto,
ex acie ut protinus Romam duceret Hannibal, dictu,
quam factu, facilior res erat. Facile autem ouras im-
peratorias gerunt, qui non suntimperatores. Nullum
negotium (si modo serio animo suadebat) Maharbali
videbatur, statim ut equites pergerent, sequerentur
pedites. At Hannibalem in maxima victoria parta
tamen multiplex cura occupavit. Et prima ei cura,
opinor, erat sauciis opem ferre. Deinde castra Ro-

mana bina obsidenda. Captis autem his accedebat

