HENR. ALANI

HANNIBAL ,-

SIVE DISPUTATIO, QUA, ETC.

—0—-

GRAVE onus suscipiunt ii, in Hannibale qui culpam
aliquam artis imperatoriae deprehendere sibi videntur,
ejusque rationem gerendi belli sibi sumunt emen-
dandam. Quibus magnopere suaserim, eant et in lilio
aliquo vel rosa maculam aliquam quaerant iisque stu-
deant addere coloresl eant et flagranti meridie soli
suam admoveant lucernam 1 Profecto, si quis umquam
ad haec tempora artem militiae novit, si quis umquam
artem, quam factitabat, penitus percalluit, is Hannibal
fuit3 nec facile concedi potest, quidquam eum, quod po-
testatis suae fuerit, aut omisisse aut non recte secisse,
virum plane singularem, unicum belli artificem, impe-
ratorem omnibus numeris absolutum, cui parem
fuisse reperio neminem, neminem nisi longo intervallo
secundum. Et, qui id sibi sumunt, artem militiae

Hannibalem ut edoceant (sus Minervam, ut aiunt),

