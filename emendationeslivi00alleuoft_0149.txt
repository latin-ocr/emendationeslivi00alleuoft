 

HANNIBAL. 19

20. 8. facit Hannibalem se accusantem exsecrantem-
que‚ quod non cruentum ab Cannensi victoria militem
Romam duxisset, ea, si vera sunt, dolori praesentis
rei, non judicio animi de praeterita re, tribuenda sunt
(quod idem de eo dictum puta (cum eadem quidem
conditione, si verum est), quod traditur Hannibali
ante moenia Romae excidisse (xxvi. 11. 4.)‚ “ Potiun-
dae sibi urbis Romae modo mentem non dari, modo
fortunam”). Sed ficta esse haec mihi persuadeo.
Numquam poenitet sapientem. Neque is erat Han-
nibal, qui posset velle praeterita frustra repetendo
diffidentiam sui apud milites efficere. Nam imperium
quidem istud, quoin Africam revocabatur, haud sanc
inexspectatum acciderat. Immo hoc ipsum prospi-
ciens jam paratas naves habebat. Et lubet credere
immoto animo vultuque et conscientiam praeclaram
ingentium rerum ab se gestarum portantem summum
virum navem inscendisse, neque quasi in extremo actu
defecisse et constantiam animi remisisse.

Ac videor satis docuisse, nec potuisse Hannibalem
recta via ex acie Romam ducere nec, si potuisset,
debuisse.

Ad Campanum crimen accedo. Livium audiamus,
xxiii. 18. 10.:—

“ In hiberna Capuam concessit. Ibi partem majorem
“ hiemis exercitum in tectis habuit, adversus omnia hu-

